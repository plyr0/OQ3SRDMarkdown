# Postacie graczy

## Tworzenie postaci gracza

Tworzenie postaci w OpenQuest jest siedmiostopniowym procesem, na każdym kroku gracz podejmuje decyzje o tym, jaka jest jego postać na początku gry, kiedy postać dopiero zaczyna karierę poszukiwacza przygód.

### Koncepcja postaci

Koncepcja postaci to jedno zdanie podsumowujące o co chodzi w postaci.

#### Krok 1: Określ koncepcję

W jedym zdaniu, podsumuj o co chodzi w twojej postaci.
Zapytaj innych graczy jakie są ich koncepcje, aby mieć pewność, że grupa ma ekscytujący dobór postaci.

Skonsutuj się z Arbitrem, czy twoja koncepcja postaci pasuje do typu gry, w jaką grupa będzie grała.

### Charakterystyki

Charakterystyki to:

_Siła (Strength / STR):_ Zdolność postaci do brutalnej siły, wpływa na ilość zadawanych obrażeń, to jak wiele postać może unieść, itp.

_Kondycja (Constitution / CON):_ Miara zdrowia postaci, kondycja wpływa na to ile obrażeń postać może wytrzymać w walce, jak również na ogólną odporność na choroby i inne dolegliwości.

_Zręczność (Dexterity / DEX):_ Zręczność to zwinność postaci, koordynacja i szybkość reakcji. Ta zdolność pomaga w wielu akcjach fizycznych, włącznie z walką.

_Rozmiar (Size / SIZ):_ Rozmiar jest wskaźnikiem masy postaci, podobnie jak siła i kondycja, wpływa na to ile obrażeń postać może zadać, jak i otrzymać.

_Inteligencja (Intelligence / INT):_ Zdolność postaci do obchodzenia prolemów, analizy informacji i zapamiętywania instrukcji.

_Moc (Power / POW):_ Moc jest miarą siły życiowej postaci, siłą woli, i wskazuje ile magicznej mocy postać posiada. Cecha ta jest przydatna dla tych co chcą zostać utalentowanymi czarodziejami.

_Charyzma (Charisma  / CHA):_ Ta cecha wyznacza atrakcyjność postaci i jej zdolności przywódcze.

#### Krok 2: Generowanie charakterystyk

##### Użycie metody kupowania punktów

Każda charakterystyka ma początkową wartość 8.
Masz 30 punktów do rozdzielenia, żeby podnieść charakterystyki. Maksymalna ich wartość na etapie generowania postaci to 18. Możesz też obniżyć wartość, żeby zyskać dodatkowe punkty. Na przykład, zredukuj Siłę STR z 8 do 6, żeby zyskać 2 punkty. Zauważ że Inteligencja INT i Rozmiar SIZ nie mogą zostać obniżone poniżej 8. Inne charakterystyki mają minimum równe 3, jednak tak niska wartość wskazuje, że postać ma poważne utrudnienie w tym obszarze.

##### Losowe generowanie charakterystyk(opcjonalnie)

Jeśli wolisz bardziej tradycyjną metodę rzucania kostką do tworzenia charakterystyk, wykorzystaj ten proces.

Dla ludzi.

| **STR** | **DEX** | **CON** | **SIZ** | **INT** | **POW** | **CHA** |
| --- | --- | --- | --- | --- | --- | --- |
| 3D6 | 3D6 | 3D6 | 2D6+6 | 2D6+6 | 3D6 | 3D6 |

### Atrybuty

Atrybuty są zestawem drugorzędnych wartości, które definiują potencjał postaci do zadawania i otrzymywania fizycznych obrażeń, jak szybko może się ona przemieszczać, oraz ilość magicznej energii dostępnej dla postaci. Charakterystyki definiują wartości Atrybutów.

_Modyfikator obrażeń (Damage Modifier / DM):_ Modyfikator obrażeń ma zastosowanie zawsze gdy postać używa broni do walki wręcz lub rzucanej. Wylicza się go dodając do siebie Siłę i Rozmiar, porównując sumę z tabelą poniżej. Modyfikator staje się bardziej znaczący dla wyższej sumy Siły i Rozmiaru - większa, silniejsza postać zadaje więcej obrażeń niż mniejsza, słabsza.

_**Modyfikator Obrażeń**_

| **Suma STR i SIZ** | **Modyfikator Obrażeń** |
| --- | --- |
| 1–10 | –1D6 \* |
| 11–15 | –1D4 \* |
| 16–25 | +0 |
| 26–30 | +1D4 |
| 31–45 | +1D6 |
| 46–60 | +2D6 |
| 61-75 | +3D6 |
| 76-90 | +4D6 |
| Każde dodatkowe + 15 | +1D6 |

\*Jeśli po odjęciu Modyfikatora Obrażeń od rzutu na obrażenia są one niższe niż lub równe 0, zwiększ je do 1.

_Punkty trafień (Hit points / HP):_ Wskazują jak wiele obrażeń postać może wytrzymać, zanim padnie nieprzytomna lub umrze.

_Punkty magii (Magic points / MP):_ Wskaźnik energii magicznej postaci. Używane do aktywowania znanych jej zaklęć.

_Zasięg ruchu (Movement rate / MR):_ Zasięg ruchu w metrach, jaki może pokonać postać w 5 sekundowej Rundzie Walki.

#### Krok 3: Określ Atrybuty

DM - Żeby określić Modyfikator Obrażeń, dodaj Siłę i Rozmiar, i spójrz na tabelę Modyfikatora Obrażeń.

HP - Punkty trafień równają się sumie Rozmiaru i Kondycji, podzielonej przez dwa, zaokrąglone w górę. Sufit( (SIZ + CON)/2 )

MP - Początkowe punkty magii postaci są równe jej Mocy POW.

MR - Ludzie mają zasięg ruchu równy 15 metrom.

### Umiejętności

Umiejętności określają co postać potrafi zrobić. Reprezentują szczególne obszary wiedzy eksperckiej. W grze, procentowa wartość Umiejętności jest testowana rzutem kości D100, żeby określić wykonanie zadania. Rzut równy lub poniżej wartości Umiejętności oznacza sukces.

Na przykład.

Ethelred ma Uniki równe 52%, co oznacza, że w walce musi wyrzucić 52 lub niżej na kości D100, żeby uniknąć ciosów przeciwnika.

#### Co oznaczają te liczby?

Poniższa tabela tłumaczy wartości procentowe Umiejętności na opis wiedzy eksperckiej w "realnym świecie"..

_**Ekspertyza Umiejętności**_

| **Umiejętność** | **Ekspertyza** | **Opis** |
| --- | --- | --- |
| 0-25% | Nowicjusz | Brak doświadczenia z Umiejętnością, poleganie na czystym talencie i szczęściu początkującego. |
| 26-50% | Praktykant | Ten poziom ekspertyzy wskazuje kogoś aktywnie uczącego się Umiejętności. |
| 51-75% | Weteran | Postać jest kompetentna z podstawowym użyciem Umiejętności, której to używa w codziennym życiu. |
| 76-99% | Ekspert | Ta postać jest lokalnym ekspertem od Umiejętności, może działać w większości warunków z łatwością i elegancją. |
| 100% | Mistrz | Postać jest uznawana za najlepszą w Umiejętności i regularnie dokonuje niemożliwego w trudnych warunkach. |

100% jest górnym limitem dla Umiejętności, zarówno z ulepszenia jak i modyfikacji przed rzutem. Postaci z Umiejętnością na 100% są w niej Mistrzami i zawsze automatycznie odnoszą sukces z krytycznym efektem.

#### Lista Umiejętności

Umiejętności mają kategorie dla łatwiejszego odniesienia.

_Odporności_ są Umiejętnościami pozwalającymi uniknąć niebezpieczeństwa.

_Umiejętności walki_ określają zdolności postaci w stosowaniu przemocy fizycznej.

_Umiejętności wiedzy_ określają zdolności intelektualne postaci.

_Umiejętności praktyczne_ określają zdolność postaci do wykonywania różnorodnych zadań codziennych i specjalistycznych.

_Umiejętności magiczne_ obejmują rzucanie magii lub wiedzę o praktykach religijnych.

_Uwaga o Umiejętnościach z deskryptorem w nawiasach._ Wiedza (Rodzaj), Religia (Inna Religia) i Kultura (Inna) wszystkie mają deskryptor w nawiasach po głównej nazwie umiejętności.

#### Początkowe wartości Umiejętności

_**Odporności**_

| Umiejętność | Wartość podstawowa |
| --- | --- |
| Uniki | DEX+10 |
| Wytrwałość | POW+10 |
| Wytrzymałość | CON+POW |

_**Walka**_

| Umiejętność | Wartość podstawowa |
| --- | --- |
| Walka bronią wręcz | DEX+STR |
| Walka dystansowa | DEX+INT |
| Walka bez broni | DEX+STR |

_**Wiedza**_

| Umiejętność | Wartość podstawowa |
| --- | --- |
| Kultura (Własna) | INT+10 |
| Język (Własny) | INT+50 |
| Wiedza o przyrodzie | INT+10 |
| Kultura (Inna) | INT |
| Język (Inny) | INT |
| Wiedza (Rodzaj) | INT |

_**Praktyczne**_

| Umiejętność | Wartość podstawowa |
| --- | --- |
| Atletyka | DEX+STR |
| Rzemiosło | INT+10 |
| Oszustwo | DEX+INT |
| Prowadzenie | DEX+INT |
| Inżynieria | INT+10 |
| Leczenie | INT+10 |
| Wpływ | CHA +10 |
| Mechanizmy | DEX+INT |
| Percepcja | INT+POW |
| Występy | CHA+10 |
| Jeździectwo | DEX+POW |
| Żeglarstwo | DEX+INT |
| Cwaniactwo | CHA+POW |
| Handel | INT+10 |
| Majątek | INT+CHA |

_**Magiczne**_

| Umiejętność | Wartość podstawowa |
| --- | --- |
| Magia osobista | POW X 3 |
| Czarownictwo | INT |
| Religia (Własna religia) | INT+10 |
| Religia (Inna religia) | INT |

#### Krok 4: Oblicz Umiejętności

Dla każdej Umiejętności oblicz początkową wartość, zwaną też Wartością podstawową, z podanych powyżej wzorów. Zapisz ją na karcie postaci obok Umiejętności.

Podczas tworzenie postaci, gracz otrzymuje pulę punktów w każdej kategorii Umiejętności. Rozdziel punkty pomiędzy Umiejętności, z limitem nie więcej niż 30 punktów na jedną Umiejętność.

_Odporności:_ Wydaj 50 punktów pomiędzy 3 Umiejętności.

_Walka:_ Wydaj 50 punktów pomiędzy 3 Umiejętności.

_Wiedza:_ Wydaj 50 punktów pomiędzy Umiejętności.

_Praktyczne:_ Wydaj 75 punktów pomiędzy Umiejętności.

_Magiczne:_ specjalne,  spójrz na krok 5 poniżej.

### Magia

#### Krok 5: Zaklęcia Magiczne

Zajrzyj do rozdziału Magia Osobista i wybierz zaklęcia warte 6 punktów Magnitudy. Również określ Umiejętność Magia Osobista, która ma wartość podstawową POW x 3.

### Ekwipunek

Każda postać zazwyczaj startuje z pewną liczbą pieniędzy i narzędziami swojego zawodu.

#### Krok 6: Pieniądze i Ekwipunek

- Początkowe pieniądze to 4D6 x 10 sztuk srebra, chyba że używasz opcjonalnej reguły abstrakcyjnych zasobów - Umiejętność Majątek.
- Każda postać zaczyna z jednym pakietem broni i pancerza z dwóch poniższyc:
  - Zbroja skórzana, broń dystansowa, broń biała dwuręczna(2H) i sztylet.
  - Zbroja skórzana, średnia lub mała tarcza, broń dystansowa, broń biała jednoręczna(1H) i sztylet.
- Również każda postać zaczyna z następującym wyposażeniem:
  - Plecak, lina, racje żywnościowe na 2 tygodnie, krzesiwo i hubka, oraz bukłak z wodą.

Twój Arbiter może pozwolić na zakup dodatkowego wyposażenia, przed rozpoczęciem gry, z pieniędzy początkowych postaci.

### Dokończenie postaci

#### Ogólne informacje

_Wiek:_ Ludzie zaczynają w dowolnym wieku pomiędzy 18 a 28 lat. Żeby losowo określić wiek, rzuć 2D6 i dodaj 16.

_Punkty fortuny:_ Każda postać zaczyna z 2 Punktami fortuny.

#### Czym są Punkty fortuny?

Punkty fortuny są tym co odróżnia postać gracza od przeciętnego zjadacza chleba. Reprezentują szczęście i łatwość do uniknięcia sytuacji zagrażających życiu.

Punkty fortuny pozwalają graczowi zrobić dowolną z następujących rzeczy w grze.

- Przerzuć nieudany rzut kostką.
- Zamień istniejący nie udany rzut tak, że jednostki są teraz dziesiątkami, a dziesiątki jednostkami, tak żeby rzut był udany.
- Uniknij śmierci postaci. Jeżeli postać jest zredukowana do zera lub mniej Punktów trafień, zamiast umrzeć, jest tyko nieprzytomna. Postać zostaje w tym stanie do końca walki, po czym budzi się z 1 Punktem trafień.
- Jeśli postać używa Boskiej Magii, może wydać Punkt fortuny wzywając swoje bóstwo i odzyskując rzucone zaklęcie, według swojego uznania.

Raz wydane, Punkty fortuny są stracone. Arbiter nagradza Punktami fortuny, na koniec sesji, za momenty wybitnej gry bohaterskiej.

Po typowej Przygodzie, każda postać powinna także otrzymać 2 Punkty fortuny. Zmodyfikuj całość przyznanych punktów w zależności czy postać sprawowała się kiepsko czy heroicznie, co daje przedział punktów między 0, a 4 przyznanych Punktów fortuny.

#### Przeszłość, Wygląd i Osobowość

Nawet jeśli nie tworzysz w pełni zapisanego pochodzenia postaci, warto zanotować w pamięci, jaka postać jest jako osoba; z grubsza jaką miała przeszłość przed rozpoczęciem gry; a także zwizualizować jak wygląda.

#### Pochodzenie postaci

Pochodzenie jest użyteczne nie tylko, aby dostarczyć historii postaci, zanim się rozpocznie gra, ale także jest sposobem na odnotowanie wszystkich nieuchwytnych elementów osobowości bohatera.

Zapisanie pochodzenia postaci jest opcjonalne i może być zrobione zarówno przed, jak i po Tworzeniu postaci, lub może nawet wyłaniać się w czasie samej gry.

#### Motywy

Motywy są tym co kieruje działaniami postaci. Są to cele postaci, zarówno krótko- jak i długoterminowe.

Motywy Sagi są motywami życiowymi i są osiągalne tylko w ramach zestawu połączonych przygód, powszechnie nazywanym "kampanią" lub Sagą w OpenQuest.

Motywy Przygody są powiązane z aktualnie graną przygodą  i są ustalane przez graczy na początku sesji.

Na końcu tworzenia postaci, wybierz Motyw Sagi dla twojej postaci, a na początku przygody, wybierz odpowiedni Motyw Przygody).

#### Krok 7: Dokończ postać

Zapisz Punkty fortuny i wiek.

Dla ludzi, to jest 18-28 (2D6+16) odpowiednio dla początkujących łowców przygód.

Początkowe Punkty fortuny to 2.

Stwórz Motyw Sagi dla postaci.

Jeśli chcesz dołączyć pochodzenie postaci, zrób to teraz.

W końcu, jeśli jeszcze tego nie zrobiono, zapisz imię postaci na karcie postaci.

## Nie-ludzcy poszukiwacze przygód (Opcjonalnie)

Za pozwoleniem Arbitra, twoja postać może być jednym ze stworzeń z rozdziału Stworzenia.

Użyj metody losowego generowania charakterystyk i rzucaj kostką.

albo

Weź wartości z nawiasów jako wartości bazowe i wydaj 10 punktów pomiędzy nie. Charakterystyk nie można zwiększyć powyżej dozwolonej wartości z metody losowego generowania (np.: maksimum możliwe z kości plus 3).

Zapisz specjalne zdolności, cechy, zasięgi ruchu, naturalny pancerz, i naturalną broń stworzenia; podstawowe obrażenia z opisu, a z Umiejętnościami zaczynasz na Wartości bazowej.

Następnie określ Umiejętności i Magię tak jak zwykle, być może używając broni i Umiejętności typowych dla stworzenia wg. opisu stworzenia.

## Gotowe koncepcje

Gotowe koncepcje dają szybki pomysł, graczom niezdecydowanym, które Umiejętności i Magię wybrać.

Twórz postać tak jak zwykle, aż dojdziesz do wyboru Umiejętności i Magii (kroki 4 i 5). Zamiast kroków 4 i 5, użyj przydziału Umiejętności i Magii z gotowej koncepcji. Rzucaj na ilość pieniędzy normalnie, ale ekwipunek przepisz do karty postaci z koncepcji, zamiast domyślnego.

Każda koncepcja ma następujące komponenty:

Nazwa. Jedno-zdaniowe podsumowanie koncepcji.

- Umiejętności. Gotowe przydziały punktów dla każdej z kategorii Umiejętności.

- Magia osobista. Niezmienne zaklęcia mają koszt punktów magii w nawiasach kwadratowych.

- Ekwipunek.

Tak więc to jest gotowa koncepcja dla graczy, któym brakuje pomysłu.

### Uczony żądny przygód i głodny wiedzy

Umiejętności:

Odporności: Uniki +30, Wytrwałość +10, Wytrzymałość +10.

Walka: Walka bronią wręcz +20, Walka dystansowa +10, Walka bez broni +20.

Wiedza: Język (Inny) +20, Wiedza (Starożytne Martwe Cywilizacje) +30.

Praktyczne: Atletyka + 25, Wpływ +20, Percepcja +30.

Magia osobista: Koordynacja 2, Ochrona 2, Jasnowidzenie [2].

Ekwipunek: Szaty uczonego na Zbroi skórzanej, laska lub sztylet, proca i kamienie.

## Rozwój postaci

W miarę jak postacie przeżywają Przygody, rozwijają się i ulepszają. W grze może to być jeden z wymiernych celów dla graczy.

Główną walutą, aby tego dokonać i wskaźnikiem jak dobrze postać daje sobie radę w grze, są Punkty rozwoju lub po prostu Rozwój. Arbiter przyznaje je po Przygodzie.

Rozwój może nastąpić w tych 3 sytuacjach.

- _Wprowadzenie do gry motywów_, określonych przez gracza i zatwierdzonych przez sędziego.
- _Osiągnięcia w Przygodzie_. Określane i przyznawane przez Arbitra.
- _Nagrody za użycie Umiejętności_. Jeśli gracz wyrzuci Partactwo albo Krytyka w teście Umiejętności.
- _Nagrody ad hoc_. Arbiter przyznaje je jako rezultat pewnych zdarzeń w czasie trwania Przygody.

### Przyznawanie rozwoju za motywy

Motywy postaci to główny sposób, w jaki gracze mogą kierować rozgrywką i rozwijać swoje postacie.

Jeśli, podczas sesji, twoja postać wypełni motyw, czy to krótko- czy długoterminowy, przekreśl go.

Jeśli podczas sesji angażujesz się w jakiś motyw, wprowadzając go do rozgrywki, ale go nie dokończysz, umieść obok niego znak \*. Możesz oznaczyć rozwój w ten sposób tylko raz na Przygodę.

Upewnij się, że robisz te zapiski, jak tylko twoja postać osiągnie te cele, za zgodą Arbitra.

Na konic Przygody, przyjrzyj się swoim motywom.

+5 punktów rozwoju, jeśli ukończono motyw Sagi

+2 punktów rozwoju, jeśli ukończono motyw Przygody

+1 za każdy motyw zastosowany w grze. Nie dostajesz tej nagrody, jeśli kończysz ten motyw.

W rezultacie, powinieneś mieć w sumie między 1 punktem rozwoju(nawiązałeś do swojego krótko-terminowego motywu Przygody), a 7 punktów rozwoju(ukończyłeś zarówno motyw Przygody jak i Sagi).

Na tym etapie, wymaż znaki gwiazdki i usuń krótkoterminowe motywy, nieważne czy ukończone czy nie. Pozostaw ukończone długoterminowe motywy na karcie postaci.

#### Przegląd motywów

Na koniec każdej Przygody, gracz lub Arbiter mogą poprosić o przegląd motywów. Podczas przeglądu, gracz może zmienić motywy Sagi który go już nie interesują, lub nie są istotne dla postaci. Może też usunąć nieukończone motywy przygody, lub przenieść je do następnej przygody, w takim wypadku Arbiter je sobie odnotowuje.

### Nagrody rozwoju Arbitra

Arbiter przyznaje rozwój, jako rezultat następujących.

- _Nagroda za Przygodę_ powiązana bezpośrednio z tym jak długo trwała przygoda.
- _Nagroda za użycie Umiejętności w grze_. Jeśli gracz wyrzuci Partactwo albo Krytyka w teście Umiejętności, dostaje od razu 1 punkt rozwoju.
- _Nagrody Ad Hoc_ przyznawane za osiągnięcia poza standardowym systemem rozwoju.

#### Nagroda za przygodę

Na koniec Przygody, Arbiter przyznaje tę nagrodę, zwykłe stałe 2 punkty rozwoju za każdą sesję gry o średniej długości 2-3 godzin. Dostosuj dla dłuższych sesji.

Dla przykładu, niezależna jedna sesja jednostrzałowa, która trwała 3 godziny powinna dać 2 punkty rozwoju. Podczas gdy Przygoda trwająca 4 sesje, każda po 2-3 godziny, w finale powinna dać po 8 punktów rozwoju każdemu z graczy.

Uwaga: jeśli chcesz nagrodzić mądrą i zajmującą grę, użyj zamiast tego punktów fortuny.

#### Nagroda za użycie Umiejętności w grze

Jeśli postać wyrzuci Partactwo lub Krytyka podczas testu Umiejętności, postać rozwija się przez doświadczenie, a gracz od razu dopisuje sobie 1 punkt rozwoju. Reszta graczy i Arbiter
powinni kibicować graczowi. Nie ma limitu jak wiele razy ta nagroda może zostać przyznana. Wyraża ona przekonanie autora systemu, że rozwijamy się poprzez wielki sukces lub wielką porażkę.

#### Nagrody Ad Hoc

Ad hoc oznacza, kiedy jest to konieczne lub potrzebne.

Postacie mogą się rozwijać jako część Przygody w sposób natychmiastowy i trudny do wpasowania w kontekst przyznawania punktów rozwoju, a Arbiter może chcieć przyznać jednorazową nagrodę rozwoju postaci, bezpośrednio powiązaną z Przygodą.

Na przykład.

- Mędrzec może nauczyć (za darmo) zaklęcia Wykryj Złoto, jako nagrodę za wypełnienie Przygody w jego imieniu.

### Wydawanie Punktów Rozwoju

Gracze mogą wydawać punkty rozwoju w przestoju między przygodami, nawet jeśli ich postać jest ciężko ranna i się leczy. Domyślny czas przestoju to 3 miesiące, ale może zostać zmniejszony do ledwie kilku dni, jeśli wymaga tego upływ czasu w serii Przygód, czyli w Sadze.

#### Rozwój Umiejętności

Gracz może ulepszyć dowolną liczbę Umiejętności przez wydawanie punktów rozwoju, ale każda jedna Umiejętność może zostać podniesiona tylko o +5%, podczas jednego przestoju między przygodami.

Koszt takiego rozwoju zależy od poziomu ekspertyzy danej Umiejętności.

_**Koszt rozwoju a ekspertyza**_

| **Umiejętność** | **Ekspertyza** | **Kosz rozwoju za +5%** |
| --- | --- | --- |
| 0-25% | Nowicjusz | 1 |
| 26-50% | Praktykant | 2 |
| 51-75% | Weteran | 3 |
| 76-99% | Ekspert | 5 |
| 100% | Mistrz | 10 żeby osiągnąć 100% |

#### Rozwój charakterystyk

Gracz może wybrać wydanie 5 punktów rozwoju, żeby zwiększyć charakterystykę o 1 punkt.

Rozmiar SIZ nigdy nie może być zwiększony przez wydanie punktów rozwoju.

Maksimum, do którego można zwiększyć charakterystykę, dla człowieka to 21. Dla nie-ludzi maksimum charakterystyki jest równe maksimum z rzutu na wartość początkową plus 3.

Ten rodzaj rozwoju pozwala postaci przezwyciężyć wrodzone słabości, na które cierpi z powodu niskich charakterystyk.

#### Rozwój magii

Jak postać uczy się więcej magii opisano w odpowiednich rozdziałach (Magia osobista, Boska Magia i Czarownictwo). Ale dla ułatwienia koszty są podsumowane w poniższej tabeli.

_**Podsumowanie kosztów rozwoju**_

| **Koszt** | **Rozwój** |
| --- | --- |
| 1 punkt rozwoju | +5% do Umiejętności |
| 5 punktów rozwoju | +1 do dowolnej charakterystyki, oprócz SIZ |
| 1 punkt rozwoju za Magnitudę | Nauka zaklęcia Magii osobistej |
| 2 punkty rozwoju za Magnitudę | Nauka zaklęcia lub zwiększenie magnitudy zaklęcia Boskiej Magii |
| 3 punkty rozwoju | Nauka zaklęcia Czarownictwa |

### Rozwój poza Przygodą: Praktyka i Badania

Postacie mogą doświadczać długich czasów przestoju między przygodami. Członkowie grupy mogą potrzebować wyleczenia ran otrzymanych w poprzedniej Przygodzie, postacie mogą zaangażować się w aktywności, które zabierają czas, lub ich życie może wrócić do normalności dopóki nie pojawi się nowe niebezpieczeństwo.

Podczas takiego przestoju, gracze mogą ulepszać swoje postacie. Gracze mogą poprosić o przestój pomiędzy przygodami, żeby nauczyć się nowych Umiejętności, a decyzja, czy jest to zasadne, zależy od Arbitra.

Za każde 3 miesiące praktyki i badań postać może zyskać 1 punkt rozwoju, który może wydać na rozwój. Zauważ, że Umiejętności mogą zostać zwiększone tylko o +5% na 1 przestój.

### Ulepszanie Rangi w Magii

Istnieją koszty punktów rozwoju, kiedy postać zwiększa swoją rangę w swojej religii albo czarownictwie, oraz kiedy stają się specjalistą magiem używającym Magii osobistej - wyjaśnione szerzej w odpowiednich rozdziałach, łącznie z korzyściami.

### Oduczanie się zaklęć i zmiana ścieżki magii

Przypuśćmy że postać zmienia religię lub nawet ścieżkę magii. W takim wypadku, gracz może chcieć pozbyć się poprzednio nauczonych zaklęć, żeby nauczyć się zaklęć potężniejszych. Na przykład, postać może zmienić zaklęcia, kiedy awansuje z użytkownika Magii osobistej na użytkownika Boskiej Magii lub Czarownictwa; lub uczy się Boskiej Magii swojej nowej religii, jeśli zmienia religię.

Postacie mogą to zrobić podczas przestoju między przygodami. Gracz opisuje jak postać spędza czas oduczając się zaklęcia, a potem, jeśli ma nauczyciela lub źródło nowego zaklęcia, może się go nauczyć. Ponadto, aby uzupełnić całkowitą liczbę punktów wzrostu potrzebnych do nauczenia się nowego zaklęcia, do punktów wzrostu uwolnionych w wyniku oduczenia się zaklęcia, dodaje się punkty wzrostu z aktualnej puli postaci.

Także, mogą im zostać zwrócone punkty, które wydali, żeby zostać magiem specjalistą (takim jak Szaman, Mędrzec, Kapłan czy Adept). Te punkty mogą być wydane na zaklęcia, lub co bardziej prawdopodobne na zostanie magiem specjalistą na swojej nowej ścieżce magii.
